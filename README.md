https://hr.vidi-x.org/vidi-x-game-dev-challenge-2024/
!(https://github.com/mj122333/vidixdevch2024/blob/main/vidiX1.jpg)
"Poziv na sudjelovanje: S obzirom da se VIDI X razvojno mikroračunalo nalazi u više od 160 hrvatskih škola i drugih obrazovnih ustanova u Hrvatskoj s ponosom objavljujemo poziv za prvi VIDI X izazov!  
Pozivamo sve kreativce i ljubitelje tehnologije da se jave na VIDI X Game Dev Challenge na kojemu možete osvojiti vrijedne nagrade. 
Cilj ovog nagradnog natječaja je stvoriti inovativne i zabavne igre koje će raditi na VIDI X mikroračunalu. 
Ovo je jedinstvena prilika da vaše igre dožive međunarodno priznanje i budu zaigrane od strane učenika ne samo u Hrvatskoj, već i u SAD-u. Sudjelovanjem u ovom natječaju, imate priliku utjecati na obrazovanje i zabavu mladih ljudi diljem svijeta, te razviti vještine i znanje u području programiranja i dizajna igara. 
Stvorite igru koja će oduševiti i inspirirati učenike, te postanite dio globalne VIDI X zajednice! 
Zadatak: Vaš zadatak je napraviti ORIGINALNU igru koja se može pokrenuti na VIDI X mikroračunalu. Igra treba imati element bodovanja, bilo kroz mjerenje vremena ili osvajanje bodova. 
Tehničke specifikacije: 
·   Sadržaj igre mora biti prikladan za polaznike osnovnih i srednjih škola.  
·   Potičemo korištenje kreativnosti i inovativnosti u dizajnu igre i mehanici igre.  
·   Upravljanje igrom nije ograničeno na touch screen ili tipkala koja su već ugrađena nego slobodno možete koristiti mobitel, dodatne senzore koje ćete spojiti na VIDI X ili nešto treće. 
·   Kao primjere i/ili inspiraciju možete koristiti kodove dostupne na našim GitHub stranicama https://github.com/VidiLAB-com/Vidi-X i https://github.com/Vidi-X, te službenoj web stranici https://hr.vidi-x.org/vidi-x_radionice/.

·   Vaš programski kod mora biti pod MIT Licencom. 

Kako sudjelovati: 

·   Igra i njezin kod se šalju putem naše web stranice hr.vidi-x.org/Challenge. 

·   Trebat ćete ispuniti kontakt formu sa svojim podacima. 

·   Ukoliko vaša škola ne posjeduje VIDI X, pošaljite nam motivacijsko pismo na info@vidi-x.org, kako bismo vam ustupili VIDI X mikroračunalo za potrebe ovog natječaja  

Tko može sudjelovati: 

·   Natječaj je otvoren za sve osnovne i srednje škole koji imaju VIDI X mikroračunala. 

·   Zainteresirani sudionici koji nemaju pristup VIDI X mikroračunalu u svojoj školi mogu ga posuditi od organizatora, nakon što nam pošalju kratki opis osnovnog koncepta igre i motivacijsko pismo. 

Kriteriji i bodovanje: 

·   Pobjednike natječaja određuje VIDIjev stručni žiri temeljem kriterija originalnosti, kvalitete tehničke izvedbe i zabave/igrivosti/učenja

·   Kategorije natjecatelja:  

   × 5. i 6. razred osnovne škole,  

   ×   7. i 8. razred osnovne škole,  

   ×   srednje škole 

Nagrade: 

·   Prvoplasirana igra bit će nagrađena od strane organizatora natječaja iznosom od 1.000,00 eura  

·   Dodatni nagradni fond biti će osiguran od strane sponzora White Shark 

Rokovi: 

·   Natječaj traje do 29.2.2024. 

·   Rok za stručni žiri za pregled prijavljenih igara i objavu nagrađenih igara je 14.4.2024.

S nestrpljenjem očekujemo vaše inovativne igre za VIDI X i želimo vam puno sreće u natječaju!"
